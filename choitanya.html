<!DOCTYPE html>
<html lang="en">
<head>
				<meta charset="UTF-8">
				<title>চৈতন্য মহাপ্রভু</title>
				<link rel="stylesheet" href="start.css"></link>
</head>
<body style="background-color: white;">
				<table border="0px" style="width: 965px; background-color: white; border-spacing: 30px;">
								<tr>
												<td align="center" width="150px">
																<a href="starting.html">
																				<img src="https://img.icons8.com/external-flat-icons-inmotus-design/67/000000/external-back-printer-control-ui-elements-flat-icons-inmotus-design.png"/>
																</a>
												</td>
												<td align="left">
																
																&nbsp &nbsp &nbsp &nbsp &nbsp &nbsp &nbsp &nbsp &nbsp  
																<img src="mahaprabhu.jpg" alt="choitanya" class="photo">
												</td>
								</tr>
								<tr>
												<td colspan="2">
																<p>
																				<pre>
<mark>
চৈতন্য মহাপ্রভুর জন্ম ও পিতামাতা – Chaitanya 
Mahaprabhu Birthday and Parents :</mark>
চৈতন্য মহাপ্রভু (Chaitanya Mahaprabhu) জন্মগ্রহণ 
করেন ১৪৮৬ খ্রিঃ ১৯ শে ফেব্রুয়ারী । ফাল্গুনী পূর্ণিমার পুণ্য তিথি । 
নবদ্বীপের আকাশে আর গঙ্গার বুকে জোছনার জোয়ার উথূলে উঠেছে । 
সেদিন আবার চন্দ্রগ্রহণের যোগ । ভিড়ের তাই অন্ত নেই । কোলাহল 
আর হরিধ্বনিতে আকাশ – বাতাস ভরপুর । এমন সময় মায়াপুর 
পল্লীতে শ্রীহট্টিয়া পাড়ায় নারীকণ্ঠের ঘন ঘন উলুধ্বনি শোনা গেল । 
শাঁখ বেজে উঠলো চারিদিকে । কি ব্যাপার ? – শোনা গেল এইমাত্র 
পণ্ডিত জগন্নাথ মিশ্রের ঘরে তার স্ত্রী শচীদেবী একটি পুত্র সস্তানের জন্ম 
দিয়েছেন ।

নীলাম্বর চক্রবর্তী শচীদেবীর পিতা । মস্ত পণ্ডিত তো বটেই জ্যোতিষ 
শাস্ত্রেও তাঁর খ্যাতি কম নয় । দৌহিত্রের জন্ম – সংবাদ পেয়েই তিনি 
নবজাতকের ভাগ্য গণনায় বসে গেলেন । গণনা শেষে বললেন , এ 
জাতকের কোষ্ঠী অপূর্ব । এ শুধু অসামান্য মনীষী ও বিদ্যার অধিকারী 
হবে না , ধর্মজগতের এক মস্তবড় নেতা হবে । বহু লোক দেবতা জ্ঞানে 
তাঁকে পূজো করবে ।

 দাদামহাশয়ের ভবিষ্যদ্বাণী সত্য প্রমাণিত হয়েছিল । নিমাই শুধু 
 অগাধ পাণ্ডিত্যের অধিকারী হন নি , ধর্মজগতে এনেছিলেন এক 
 বিরাট বিপ্লব । সমাজের ও ধর্মজীবনের কলুষ দূর করবার জন্যে দেশে 
 ভক্তির বন্যা বইয়ে দেবার জন্যে তাঁর আবির্ভাব ঘটেছিল । এই জন্যে 
 তাকে বলা হয় যুগাবতার ।

 জগন্নাথ মিশ্রের প্রথম ছেলের নাম বিশ্বরূপ । পরপর কয়েকটি ছেলে 
 – মেয়ের মৃত্যুর পর এই ছেলের জন্ম । মা শচীদেবী তাই 
 নবজাতকের নাম রাখলেন নিমাই । কোষ্ঠীর নাম ‘ বিশ্বম্ভর ।
<mark>
নিমাইয়ের শৈশবকাল – Nimai Childhood :</mark>
 ডুবনভোলানো রূপ নিমাইয়ের । একবার দেখলে 
চোখ ফেরানো কঠিন । বাপ – মায়ের তো 
বটেই , পাড়া – পড়শীদেরও সে নয়নের মণি । 
দিনে দিনে বাড়ে চাঁদের কলার মত । শচীমার 
বুকের ধন , চোখের মণি আঙিনায় খেলা করে । 
মা যশোদা যেমন তাঁর নয়নমণি শ্রীকৃষ্ণকে 
সাজাতেন তেমনি ক’রে শচীমাতাও সাজিয়ে দেন 
নিমাইকে । চঞ্চল অস্থির শিশু কারও কথা শোনে 
না । লেখাপড়ায় তার এতটুকুও মন নেই । 
সারাদিন , শুধু খেলা করে আর নেচে বেড়ায় । 

নিমাইয়ের শিক্ষাজীবন – Niami Education Life :
 পাঁচ বছরে নিমাইয়ের হাতে খড়ি হলো । হাতে 
খড়ির দিন দেখা গেল , বালকের মেধা ও 
প্রতিভা দুই – ই বিস্ময়কর । বিদ্যালয়ের পাঠ 
অনায়াসেই সে আয়ত্ত করে । পুত্র গৌরবে মায়ের 
মন খুশিতে ভরে ওঠে ।
<mark>
নিমাই এর বড় ভাই বিশ্বরূপ এর সন্ন্যাস গ্রহণ :</mark>
 নিমাইয়ের বয়স যখন প্রায় সাত বছর , তখন 
তার বড় ভাই বিশ্বরূপ ষোল বছর বয়সে সন্ন্যাস 
গ্রহণ করে সংসার ছেড়ে চলে যান । জগন্নাথ 
মিশ্র ভেঙ্গে পড়েন । চোখের জলে বুক ভাসাতে 
থাকেন শচীমা । নিমাই বলেনঃ “ কেঁদো না মা । 
দাদা সন্ন্যাসী হয়েছেন কিন্তু আমি তো আছি । 
আমি তোমাদের দেখব । ” 

 পাছে বড় ছেলের মত নিমাইও লেখাপড়া শিখে 
গৃহত্যাগ করে সন্ন্যাসী হয়ে চলে যায় এই ভয়ে 
জগন্নাথ মিশ্র নিমাইয়ের লেখাপড়া বন্ধ ক’রে 
দিলেন । কিন্তু লেখাপড়া বন্ধ করে দেওয়াতে 
বালক নিমাই এক দুরন্ত বালকে পরিণত হলেন । 
তাঁর অত্যাচারে ও দুরত্তপনায় নবদ্বীপের সকলেই 
অতিষ্ঠ হয়ে উঠলেন ।
<mark>
নিমাইয়ের যৌবনকাল – Nimai Young Age :</mark>
 সাত বছরের ছেলে নিমাই কখনও কলাবাগান 
থেকে পাকা কলা চুরি করে খান , কখনও বা 
গঙ্গার জল তোলপার করে সাঁতার কাটেন । 
গঙ্গায় স্নানরত ব্রাহ্মণদের কাপড় – চাদর জলে 
ভিজিয়ে দেন , কখনও লুকিয়ে রাখেন । আবার 
কখনও বা কারও পূজার আসনে গিয়ে বসে 
নৈবেদ্যের ফলমূল খেয়ে পালিয়ে যান । গঙ্গাতীরে 
শিবলিঙ্গ সামনে রেখে কোন ব্রাহ্মণ হয়তো ধ্যানে 
বসেছেন । নিমাই নিঃসাড়ে সেখানে গিয়ে সেই 
শিবলিঙ্গ চুরি করে পালিয়ে যান । এমনি আরও 
অনেক অপকর্ম করে বেড়ান নিমাই ।

 নিমাইয়ের এমনিতর উৎপীড়নে ব্যতিব্যস্ত হয়ে 
নবদ্বীপবাসীরা জগন্নাথ পণ্ডিতের কাছে গিয়ে 
অভিযোগ করেন । বলেন , দুরস্ত ছেলেটাকে 
একটু সামলান । ওর দুষ্টামির জ্বালায় আমরা যে 
অতিষ্ঠ হয়ে উঠলাম । পাড়া – প্রতিবেশীদের 
কথায় বাপ মায়ের চৈতন্য হলো । তারা বুঝলেন 
— লেখাপড়া করতে না দেওয়াতে ছেলে এমন 
দুরস্ত হয়ে উঠেছে । জগন্নাথ মিশ্র ও শচীদেবী 
তখন বাধ্য হয়ে ছেলেকে গঙ্গাদাস পন্ডিতের টোলে 
লেখাপড়া শিখতে পাঠিয়ে দিলেন ।
<mark>
নিমাইয়ের গুরুর কাছে শিক্ষা গ্রহন :</mark>
 গঙ্গাদাস , বিষ্ণুদাস ও সুদর্শন — এই তিন 
পণ্ডিতের চতুষ্পাঠীর পড়া যখন নিমাই শেষ 
করলেন তখন তার বয়স আঠারো বছর । বেশ 
কয়েক বছর আগেই জগন্নাথ মিশ্র দেহত্যাগ 
করেছেন । অসাধারণ তাঁর প্রতিভা ও বিদ্যাবত্তা । 
নানা কূট প্রশ্ন তুলে লোককে বিব্রত করা , 
অপদস্ত করে রঙ্গ দেখা এখন তাঁর বিলাস । 
নবদ্বীপের নবীন ও প্রবীণ পণ্ডিতেরা এখন তাঁর 
ভয়ে ভীত , সবাই তাকে এড়িয়ে চলেন ।

 নবদ্বীপ শহরে মুকুন্দসঞ্জয় নামে একজন বর্ধিষ্ণু 
লোক ছিলেন । তার বাড়ির চণ্ডীমণ্ডপে নিমাই 
টোল খুলে অধ্যাপনা করতে বসলেন । নিমাইয়ের 
প্রতিভা ও পাণ্ডিত্যের খ্যাতি চারিদিকে প্রচারিত 
হতে লাগলো । দূর দূর থেকে ছাত্ররা আসতে 
লাগলো নিমাই পণ্ডিতের টোলে । টোল জমে 
উঠতে দেরি হলো না । ধনী ও প্রতিপত্তিশালী 
নাগরিকদের পৃষ্ঠপোষকতায় অচিরে নিমাই বেশ 
গণ্যমান্য হয়ে উঠলেন ।

নিমাইয়ের বিবাহ জীবন – Nimai Marriage Life :
 নবদ্বীপের ব্রাহ্মণ বল্লভাচার্যের মেয়ে লক্ষ্মীদেবীর 
সঙ্গে নিমাইয়ের বিয়ে হয়েছিল ।

 বিয়ের কিছুকাল পরে নিমাই গেলেন পূর্ববঙ্গে । 
সুপন্ডিত ও প্রতিভাবান পুরুষ বলে সে অঞ্চলে 
তিনি যথেষ্ট মর্যাদা পেলেন । কিছুকাল পরে 
নবদ্বীপে ফিরে এসে শুনলেন লক্ষ্মীদেবী সাপের 
কামড়ে মারা গেছেন । শোক ভুলে থাকবার জন্যে 
অধ্যাপনার ওপর জোর দিলেন । তিনি আর সেই 
পরিহাসপ্রিয় চঞ্চল যুবক নন । রাতারাতি হয়ে 
উঠেছেন গাম্ভীর্যের প্রতিমূর্তি ।
<mark>
নিমাইয়ের দ্বিতীয় বিবাহ –  Nimai 2nd Marriage :</mark>
 কিছুকাল পরে শচীদেবী আবার ছেলের বিয়ে 
দিলেন । নবদ্বীপের সনাতন পণ্ডিতের মেয়ে 
বিষ্ণুপ্রিয়ার সঙ্গে । সংসারে আবার আনন্দের বন্যা 
বয়ে গেল । কিন্তু আনন্দময় এই জীবন কয়েক 
বছর পর হঠাৎ একদিন বিপর্যস্ত হয়ে গেল । 
আর সে বিপর্যয় এল নিমাইয়ের অলৌকিক 
ভাবমত্তার মধ্য দিয়ে দমকা হাওয়ার মত । 
<mark>
শ্রী কৃষ্ণসাধক নিমাই :</mark>
 বিবাহের অল্পকাল পরে নিমাই স্বর্গত পিতার 
পিণ্ডদান করতে গেলেন গয়াধামে । সেখানে 
শ্রীবিষ্ণুর পাদপদ্ম দর্শনের পর তাঁর মধ্যে 
অভূতপূর্ব পরিবর্তন দেখা দিল । তাঁর মধ্যে জন্ম 
হল শ্রীকৃষ্ণ অনুরাগী এক প্রেমিক সাধকের । 
অহঙ্কারী পন্ডিত নিমাই হলেন শ্ৰীকৃষ্ণসাধক।
<mark>
নিমাইয়ের কৃষ্ণ মন্ত্রে দীক্ষা :</mark>
 গয়ায় ওই সময় বৈষ্ণবধর্মের প্রবর্তক মাধবেন্দ্র 
পরীর শিষ্য ঈশ্বরপুরী নামে এক শ্রীবিষ্ণুভক্ত সাধু 
ছিলেন । নিমাই তাঁকে দেখে তাঁর পায়ে লুটিয়ে 
পড়ে বললেনঃ “ প্রভু আমাকে দীক্ষা দিন । ” 
ঈশ্বরপুরী জানতেন — নিমাই একজন পরম ভক্ত । 
তিনি নিমাইকে কৃষ্ণমন্ত্রে দীক্ষা দিলেন ।
<mark>
নিমাইয়ের নবদ্বীপে আসা – Nimai Comes To Navdeep :</mark>
 নিমাই এরপর ফিরে এলেন নবদ্বীপে । কিন্তু 
তখন তিনি আর আগের নিমাই নন , যেন অন্য 
মানুষ । সারা মন তার কৃষ্ণনামে ভরা । কৃষ্ণনাম 
করতে করতে তিনি কাঁদেন , কখনও বা মূর্ছিত 
হয়ে পড়েন ।
<mark>
নবদ্বীপে নিমাইয়ের শ্রী হরির কীর্তন প্রচার :</mark>
 নবদ্বীপের শাসনকর্তা তখন একজন মুসলমান 
কাজী । বৈষ্ণবদের কীর্তন নিয়ে এই মাতামাতি হৈ 
– হুল্লোড় তিনি ভাল চোখে দেখতেন না । তিনি 
আদেশ জারী করলেন , নবদ্বীপে সমবেতভাবে 
কীর্তন করা চলবে না।

তাই শুনে নিমাই ক্রোধে রুদ্রমূর্তি ধারন করলেন 
। সেই দিনই তিনি হাজার হাজার ভক্ত নিয়ে 
শ্রীহরির নাম গান করতে করতে পথে বেরলেন । 
সারা শহর প্রদক্ষিণ করে অবশেষে কাজীর 
বাড়িতে উপস্থিত হলেন । নিমাইয়ের ভগবদ্ভক্তি ও 
মধুর নাম গান শুনে কাজীর মনের পরিবর্তন 
হলো । তিনি তাঁর আদেশ তুলে নিলেন । সারা 
নবদ্বীপ কৃষ্ণনাম গানে ভরে গেল ।
<mark>
নিমাইয়ের কেশব ভারতীর কাছে দীক্ষা ও শ্রী কৃষ্ণচৈতন্য নাম :</mark>
 এরপর নিমাইয়ের অন্তরাত্মায় এলো আর এক 
নতুন আহ্বান । বিশ্বমানবের কল্যাণের জন্য তাঁকে 
এই প্রেমভক্তির প্রবাহকে সঞ্চালিত করতে হবে । 
গৃহত্যাগ না করলে সেই বৃহত্তর কর্মক্ষেত্রে ঝাপ 
দেওয়া যাবে না । তাই মাঘ মাসের শুক্লপক্ষের 
এক রাতে নিমাই গৃহত্যাগ করলেন । ছুটে গেলেন 
কাটোয়ায় । সেখানে পন্ডিত কেশব ভারতীর কাছে 
দীক্ষা নিলেন । নিমাই তখন থেকে পরিচিত হলেন 
শ্রীকৃষ্ণচৈতন্য নামে । তখন তাঁর বয়স মাত্র চব্বিশ 
বছর ।
<mark>
চৈতন্য মহাপ্রভুর বাণী :</mark>
 জাতিবর্ণ ধর্ম নির্বিশেষ সকল মানুষের মধ্যে 
প্রেমের বাণী প্রচার করেছিলেন শ্রীচৈতন্য । এর 
বাইরে তিনি অন্য কোন ধর্মতত্ত্ব প্রতিষ্ঠা করেননি । 
কোন ধর্মগ্রন্থও রচনা করেন নি । মানবীয় 
চেতনার পূর্ণবিকশিত , রূপবিগ্রহ ছিলেন তিনি । 
মানুষে মানুষে বিভেদ মুছে দেবার ব্রতই ছিল তাঁর 
জীবনসাধনা । সন্ন্যাসী হলেও তিনি আত্মমুক্তিকামী 
বা মানবতা বিমুখী ছিলেন না । সেই আকর্ষণেই 
হাজার হাজার মানুষ তার কাছে ছুটে আসত , 
লাভ করত জীবনের আলো ।

 তিনি সকল মানুষের জন্য যে মহানাম প্রচার 
করে গেছেন তা হলো –

 ” হরে কৃষ্ণ হরে কৃষ্ণ কৃষ্ণ কৃষ্ণ হরে হরে, হরে 
রাম হরে রাম রাম রাম হরে হরে ।”
<mark>
চৈতন্য মহাপ্রভুর মৃত্যু – Chaitanya Mahaprabhu Death :</mark>
 জীবনের শেষ আঠারোটি বছর শ্রীচৈতন্যদেব 
পুরীধামে কাটিয়েছিলেন । পুরীধামে ১৫৩৪ 
খ্রীষ্টাব্দের ১৪ শে জুন ( আষাঢ় মাসে ) 
শ্রীচৈতন্যদেব চিরতরে অন্তর্হিত হয়ে যান । 
হিন্দুধর্মের এক দুর্যোগপূর্ণ সময়ে শ্রীচৈতন্য দেবের 
আবির্ভাব হয়েছিলো । তিনি সেই সময় প্রচার 
করেন— “ ঈশ্বরের আরাধনায় সকলের সমান 
অধিকার । প্রাণে ভক্তি নিয়ে ঈশ্বরকে ডাকলে 
তাকে পাওয়া যায় । ভক্তিতেই মুক্তি । ” 
																				</pre>
																</p>
												</td>
								</tr>
				</table>
</body>
</html>
